title: ဒိုင်နိုဆောဥခွံတွေက ပြောပြတဲ့ နှစ်သန်း ၇၀ သမိုင်းပုံပြင်
summary:ဒိုင်နိုဆောတွေ ဘယ်ခေတ်တုန်းက ကျက်စားခဲ့လဲဆိုတာကို သိဖို့ သိပ္ပံပညာရှင်တွေမှာ အခက်အခဲကြီးတစ်ခု ရှိနေပါတယ်။
Date: 2025-12-25
Image: images/Dino Egg.jpg
![ပုံအကြောင်းစာသား](images/Dino Egg.jpg)


ဒိုင်နိုဆောဥခွံတွေက ပြောပြတဲ့ "နှစ်သန်း ၇၀ သမိုင်းပုံပြင်"

ဒိုင်နိုဆောတွေ ဘယ်ခေတ်တုန်းက ကျက်စားခဲ့လဲဆိုတာကို သိဖို့ သိပ္ပံပညာရှင်တွေမှာ အခက်အခဲကြီးတစ်ခု ရှိနေပါတယ်။ အဲဒါကတော့ "မီးတောင်" တွေကို အရမ်းအားကိုးနေရတာပါ။ ပုံမှန်အားဖြင့် ဒိုင်နိုဆောရုပ်ကြွင်းတွေ့တဲ့နားမှာ မီးတောင်ပြာ (Volcanic Ash) တွေရှိမှသာ အဲဒီပြာကို စစ်ဆေးပြီး သက်တမ်းတွက်လို့ရလေ့ရှိပါတယ် ။ 

ဒါပေမဲ့... မီးတောင်မရှိတဲ့နေရာဆိုရင်ရော ဘယ်လိုလုပ်မလဲ? အရင်တုန်းကတော့ ခန့်မှန်းရခက်ပြီး မှောင်အတိကျနေသလိုပါပဲ ။ အခုတော့ ဒီပြဿနာကို ဖြေရှင်းမယ့် သူရဲကောင်း ပေါ်လာပါပြီ။ အဲဒါကတော့ "ဒိုင်နိုဆော ဥခွံ" လေးတွေပါပဲ ။

ဥခွံလေးတွေက ဘယ်လိုလုပ် "နာရီ" ဖြစ်သွားတာလဲ?

ဒါက တကယ်ကို စိတ်ဝင်စားဖို့ ကောင်းပါတယ်။ ဖြစ်စဉ်က ဒီလိုပါ ဒိုင်နိုဆောမကြီးက ဥ ဥလိုက်တယ်။ အကြောင်းအမျိုးမျိုးကြောင့် အဲဒီဥတွေက မြေကြီးအောက် ရောက်သွားတယ်။ မြေကြီးထဲက ရေတွေက ဥခွံထဲကို စိမ့်ဝင်သွားတယ်။ ဒီရေတွေထဲမှာ Uranium (ယူရေနီယမ်) ဆိုတဲ့ ဓာတ်သတ္တုလေးတွေ ပါသွားပြီး ဥခွံသားထဲမှာ သွားကပ်နေပါတယ် ။

ဒီ ယူရေနီယမ်တွေက နှစ်တွေကြာလာတာနဲ့အမျှ Lead (ခဲ) အဖြစ် တဖြည်းဖြည်း ပြောင်းလဲသွားပါတယ် ။ ဒီလို ပြောင်းလဲတဲ့နှုန်းက ပုံသေရှိတဲ့အတွက် ပညာရှင်တွေက "ယူရေနီယမ် ဘယ်လောက်ကျန်ပြီး၊ ခဲ ဘယ်လောက်ဖြစ်သွားပြီလဲ" ဆိုတာကို တိုင်းတာလိုက်တာနဲ့ ဒီဥကြီး မြေမြှုပ်ခံရတာ ဘယ်လောက်ကြာပြီလဲဆိုတာကို အတိအကျ သိလိုက်ရတော့တာပါပဲ ။ ဒါဟာ သဘာဝက ဖန်တီးပေးလိုက်တဲ့ နာရီတစ်လုံးပါပဲ ။

Stellenbosch တက္ကသိုလ်က ဒေါက်တာ Ryan Tucker နဲ့ အဖွဲ့ဟာ အမေရိကန်နဲ့ မွန်ဂိုလီးယားက ဒိုင်နိုဆောဥတွေကို စမ်းသပ်ခဲ့ကြပါတယ် ။ ရလဒ်ကတော့ အံ့သြစရာပါပဲ။ မီးတောင်ပြာနည်းနဲ့ တွက်တာရယ်၊ အခု ဥခွံနည်းနဲ့ တွက်တာရယ်ဟာ ကွာခြားချက် ၅% (5 Percent) လောက်ပဲ ရှိပါတယ် ။ အရမ်းကို တိကျပါတယ်။ ဒီနည်းပညာကြောင့်ပဲ မွန်ဂိုလီးယားက နာမည်ကြီး ဒိုင်နိုဆောသိုက်တစ်ခုဟာ လွန်ခဲ့တဲ့ နှစ်ပေါင်း ၇၅ သန်း က ဆိုတာကို ပထမဆုံးအကြိမ် အတိအကျ ပြောနိုင်ခဲ့ပါတယ် ။

ဒီတွေ့ရှိချက်က ဘာတွေပြောင်းလဲသွားစေမလဲ?

အရင်က ဒိုင်နိုဆော အရိုးတွေ၊ သွားတွေကို တိုက်ရိုက်စစ်ဆေးရင် အဖြေမှားတာတွေ ရှိတတ်ပါတယ် ။ အခုတော့ ကမ္ဘာအနှံ့က မီးတောင်မရှိတဲ့ နေရာတွေမှာပါ ဒိုင်နိုဆောတွေ ဘယ်တုန်းက ရှင်သန်ခဲ့လဲဆိုတာကို ဒီ "ဥခွံနည်းပညာ" နဲ့ တိတိကျကျ ဖော်ထုတ်နိုင်တော့မှာ ဖြစ်ပါတယ် ။

ဒါဟာ ဒိုင်နိုဆောလောကအတွက်တော့ မှောင်နေတဲ့ အခန်းကဏ္ဍတွေကို မီးမောင်းထိုးပြလိုက်တာနဲ့ တူပါတယ်လို့ ပညာရှင်တွေက ဆိုပါတယ် ။

Source: ScienceDaily (Based on research by Stellenbosch University)

#Dinosaur #Paleontology #ScienceNews #Fossil #Evolution #BurmeseScience #ScienceDaily #ResearchUpdate




